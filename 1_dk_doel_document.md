# Doel van dit document en leeswijzer

## Inleiding

Digikoppeling is een standaard voor gestructureerde gegevensuitwisseling waarmee overheden op een veilige manier gegevens met elkaar kunnen uitwisselen.

## Doel

De *Digikoppeling Architectuur* definieert de kaders – de gehanteerde principes en voorschriften - waarbinnen de gegevensuitwisseling op basis van Digikoppeling plaatsvindt en beschrijft de rol van intermediairs in de keten van gestructureerde gegevensuitwisseling.

## Doelgroep

De *Digikoppeling Architectuur* is bedoeld voor ICT-professionals in de publieke sector en voor ICT-leveranciers die Digikoppeling (willen gaan) gebruiken. Zie ook onderstaande tabel.

| Afkorting | Rol | Taak  | Doelgroep? |
| --------- | --- | --- | ------------ |
| [M]       | Management                      | Bevoegdheid om namens organisatie (strategische) besluiten te nemen.                                      | Nee    |
| [P]       | Projectleiding                  | Verzorgen van de aansturing van projecten.                                                                | Nee    |
| [A&D]     | Analyseren & ontwerpen (design) | Analyseren en ontwerpen van oplossings-richtingen. Het verbinden van Business aan de IT.                  | Ja     |
| [OT&B]    | Ontwikkelen, testen en beheer   | Ontwikkelt, bouwt en configureert de techniek conform specificaties. Zorgen voor beheer na ingebruikname. | Ja     |

Tabel 1.1: Doelgroep Digikoppeling Architectuur 

## Verantwoording

De *Digikoppeling Architectuur* is tot stand gekomen in samenwerking met leden van het Technisch Overleg Digikoppeling en andere belanghebbenden.

De *Digikoppeling Architectuur* is mede gebaseerd op:

- De *Digikoppeling-koppelvlakstandaarden.* Onderdelen uit deze documenten zijn hier samengevat om voor de lezer duidelijk te maken.

- Het *hoofdstuk over de Digikoppeling* keten bevat elementen *uit De Architectuurschets*, de context voor gegevensuitwisseling binnen de overheid in algemene zin en voor Digikoppeling in het bijzonder. *De Architectuurschets* is een tijdelijk product; de essentiële elementen van *De Architectuurschets* worden opgenomen in het *NORA Katern Verbinden*.

De architectuur van Digikoppeling wordt regelmatig geactualiseerd om goed te blijven aansluiten op de behoeften van overheden en de wensen van de maatschappij.

## Digikoppeling standaarden

De *Architectuur Digikoppeling* is onderdeel van de Digikoppeling-standaarden.
De documentatie is als volgt opgebouwd:

![Overzicht van de onderdelen van de Digikoppeling Standaard, de standaard is onderverdeeld in normatieve en ondersteunende onderdelen](media/DK_Specificatie_structuur.svg "Digikoppeling Standaard")

- Alle groene documenten vallen onder het beheer zoals geformaliseerd in het [[?Digikoppeling Beheermodel]].

- Een overzicht van alle Digikoppeling documentatie is opgenomen in *Bijlage A: Bronnen.*

- Alle goedgekeurde documenten zijn te vinden op de website van Logius, [www.logius.nl/digikoppeling](http://www.logius.nl/digikoppeling).

## Begrippen

Belangrijke begrippen en afkortingen zijn opgenomen in *Bijlage B: Begrippen*.
